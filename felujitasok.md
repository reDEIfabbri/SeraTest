![](Arculati_Elemek/Logo/logo-long.png)

<details>
	<summary><h2 style="display: inline-block;">Menü</h2></summary>
- [Kezdőlap](/mobile_version.html)
- [Rólunk](/rolunk.html)
- [Programok](/programok.html)
- [Szakmai nap](/SzakmaiNap.html)
- [Felvételi](/Felveteli.html)
- [Galéria](/Galeria.html)
- [Dokumentumok](/Dokumentumok.html)
- [DiákBizottság](/DB.html)
- [Felújítások](/felujitasok.html)
- [Kapcsolat](/kapcsolat.html)
- [FerencEST](/ferencest.html)
</details>

A kollégium épületének felújítása egy folyamatos projekt, melyet azon tény is nehezít, miszerint ez egy műemlék... Ez
nem csak azt jelenti, hogy vastagok a falai, s egy némely köveibe egészen régi keresztény szimbólumok lettek bele vésve.
Ezzel a ténnyel bizony együtt jár a korszerű szó lecserélése korhűre! No, persze azért nem kell megijedni, van hűtőgép,
mosógép, angol WC az épületen belül, de ha a tetőszerkezet felújításáról val szó, akkor azt csakis az építési korának
megfelelő ács technikákkal lehet elvégezni!
Éppen ezért az elmúlt három évben főleg a belső megújulásra koncentráltunk, amit könnyebb kivitelezni: a
szobák, közösségi terek újrafestése, új közös háztartási gépek beszerzése, új közhasznú terek kialakítása, a régiek
rendbe
tétele, stb.
Szeretnénk újra nekiállni és nagyobb léptékű munkákat végre hajtani a kollégium épületén, sajnos azonban ez egyedül
kollégiumi díjakból nem megoldható. A lentiekben látható, hogy egy "kis" segítséggel már milyen nagy eredményeket
lehet elérni!

## Fejlesztések, felújítások

#### 2021

### Elkészült a pécsi ferences kolostorban működő Collegium Seraphicum tetőfelújítás V. üteme

Az egykori ferences kolostor épülete 1720-1760 között épült. A ma működő kollégium épületét, jószerével öt ütemben,
negyven év alatt építették fel a ferences szerzetesek. A jelen ütemben, a pécsi Collegium Seraphicum teljes
tetőfelújításának V. ütemében az épület keleti szárnyának keleti toldaléképületének tetőszerkezete újult meg.

![](src/pictures/feluj/oldPics/5utem_02.webp)

A keleti szárny keleti irányú meghosszabbítására földszintjén az áthelyezett posztóműhellyel, emeletén a könyvtárral
1769-ben került sor. Az épületszárny faszerkezetét valószínűleg egy korábban elbontott épület faanyagából készítették,
mivel több helyen is látszanak régebbi kivágások, csapolások nyomai.

![](src/pictures/feluj/oldPics/5utem_03.webp)

A ferences szerzetesek pécsi működését megszüntető 1950-es állami intézkedést követő – hajdani ferences kolostor vegyes
használata után - az 1970-es évektől turista szállóként történő üzemeltetés idején, a tetőt helyenként felújították, ami
a héjalás cseréjét, javítását jelentette. Az 1990-es évek elején visszakerült a Ferences Rendhez az épület, és újra
nyitott a Collegium Seraphicum. Ezalatt az időszak alatt, csak a tető kisebb javításaira került sor, de az épület
állapota miatt ma már halaszthatatlanná vált a hibák gyökeres orvoslása és a tető teljes felújítása. A K-i szárny K-i
oldalának meghosszabbításából megmaradt toldalék épület, melynek tetőszerkezete igen rossz állapotú volt, rendszeresen
beázott, felújításra került.

![](src/pictures/feluj/oldPics/5utem_04.webp)

Az épület tetőfelújításának több mint 70%-a már elkészült. A még fel nem újított majd száz méter hosszú keleti szárny
déli végének felújítását a VI. ütemben tovább szeretnénk folytatni, ahogy a pályázati források lehetővé teszik. A
felújítás V. üteme 7.000.013 forintba került, amelynek forrása a Magyar Kormány támogatásával, az Egyházi és Nemzetiségi
Kapcsolatokért Felelős Államtitkárság EGYH-EOR-20-0076 számú nyertes pályázata keretében elnyert 7 millió forintból, a
Bethlen Gábor Alapkezelő Zrt. közreműködésével és a fenntartó támogatásával valósult meg. Kivitelező a PÉCSI ÉPÍTŐ ÉS
TATAROZÓ ZRT. volt. A korábbi felújítási ütemekben a kolostor belső udvarát – a kvadrumot – körbezáró épületszárnyak
tetőfelújítása és az épület teljes villámvédelme elkészült. E munka eredményeként Pécs város látképében is meghatározó
értékű épületegyüttes felújítása tovább őrzi a város történelmi múltjának kiemelt értékét.

![](http://127.0.0.1:8080/src/pictures/feluj/oldPics/5utem_05.webp)

#### 2019. június

### Elkészült a pécsi ferences kolostorban működő Collegium Seraphicum tetőfelújítás IV. üteme

Az egykori ferences kolostor épülete 1720-1760 között épült. A ma működő kollégium épületét, jószerével öt ütemben,
negyven év alatt építették föl a ferences szerzetesek. A jelen ütemben, a pécsi Collegium Seraphicum teljes
tetőfelújításának IV. ütemében az épület villámvédelme valósult meg.

![](src/pictures/feluj/oldPics/Villam%2001.webp)

A villamoshálózat 1911 utáni kiépítése, még viszonylag kevés villámcsapási eshetőséget indukált, még a második
világháborút követő években is. A ferences szerzetesek pécsi működését megszüntető 1950-es állami intézkedést követő –
hajdani ferences kolostor vegyes használata után - az 1970-es évektől turista szállóként történő üzemeltetés idején,
először, csupán a templomtorony villámvédelmének kiépítésére került sor. Ez is csak egyetlen levezetővel.

A villámhárító rendszer kiépítéséig, a tetőfelújítás 70%-a már elkészült. A kollégiumban lakó diákok használatában lévő
gyengeáramú rendszere, így a szerverhez kötött számítógépes hálózat, valamint a tetőtéri kazánt-működtető elektronikai
hálózatának védelme, valamint a felújított – teljes egészében műemléki védelem alatt álló - vörösfenyő tetőszerkezet
villámcsapás okoztat tetőtűz megelőzése, az utóbbi évek orkánszerű viharai miatt fokozottan előálló veszélyhelyzete, ma
ezt a legsürgetőbb feladatként határozta meg.

A felújítás IV. üteme 11,7 millió forintba került, amelynek forrása a Magyar Kormány támogatásával, az Egyházi és
Nemzetiségi Kapcsolatokért Felelős Államtitkárság EGYH-EOR-18-0694 számú nyertes pályázata keretében elnyert 10 millió
forintból, a Bethlen Gábor Alapkezelő Zrt. közreműködésével és a fenntartó 1,7 millió forintos támogatásából valósult
meg. A kollégium – az egykori ferences kolostor – és a templom egyetlen építészeti együttest alkot, és egyetlen
villámvédelmi rendszer. A pécsi püspökség tulajdonában álló templom villámvédelmi rendszerét a püspökség finanszírozta
és a kollégium valamint a templom villámvédelmi rendszere együttesen jött létre. A templomban a villamos energia
igénybevételével működő orgona vezeték-hálózatának védelmét is meg kellett oldani a püspökséget terhelve.

Az épületegyütteshez 29 ponton (helyen) készült „A” típusú földelő. A levezetők szabvány szerinti elhelyezését kellett
figyelembe venni. Ahol lehetett, ott az épület sarkokban, az esővíz levezető csatorna takarásába telepítve, kevésbé
zavarja a műemlék-épület homlokzatát, látványát.

![](src/pictures/feluj/oldPics/Villam%2003.webp)

A 28/2011.(IX.6.) BM. rendelettel kiadott Országos Tűzvédelmi Szabályzat (OTSZ) szerint, 50 főt befogadó képesség
felett, LPS III. fokozatú villámvédelmi rendszerrel kell létesíteni, ami a telepített rendszer teljesít.

A majd száz méter hosszú szárny déli végén még ezt követően kell majd, a tetőszerkezet felújítását, új cserépfedését
elkészíteni az V. ütemben. A korábbi felújítási ütemekben a kolostor belső udvarát – a kvadrumot – körbezáró
épületszárnyak tetőfelújítása elkészült. E munka eredményeként Pécs város látképében is meghatározó értékű
épületegyüttes felújítása tovább őrzi a város történelmi múltjának kiemelt értékét.

![](src/pictures/feluj/oldPics/Plakat_V_utem_2021.webp)
![](src/pictures/feluj/oldPics/Plakat_V_utem_2021_02.webp)
![](src/pictures/feluj/oldPics/Villamvedelem%20plakat%201.webp)
![](src/pictures/feluj/oldPics/Villamvedelem%20plakat%202.webp)

#### 2018. július 27.

### Elkészült a pécsi ferences kolostorban működő Collegium Seraphicum tetőfelújítás III. üteme

Az egykori ferences kolostor – ma a Collegium Seraphicum – épülete 1720-1760 között eltelt 40 év alatt valósult meg.
1686. október elsején Pécs városát – 143 évi török rabságot követően – a keresztény seregek a törököktől
visszafoglalták. 1700 nyarán a ferences szerzetesek visszatelepedtek török imahelyet keresztény templommá
visszaalakítva. Majd neki láttak – kolduló rend módjára, az építés feltételeit összekoldulva – kolostoruk megépítéséhez.
A történelem szinte ismétli önmagát, ahogy a barokk kori tetőszerkezet megújítására vállalkozott a ferences rend. A ma
működő kollégium épületét, jószerével öt ütemben, negyven év alatt építetté föl a ferences szerzetesek. A jelen ütemben,
a pécsi Collegium Seraphicum teljes tetőfelújításának III. ütemében, az É-D-i irányban húzódó, közel 100 méter hosszú,
1720-1760 között három ütemben létesült épületszárny, valamint a belső udvar déli oldalán, 1732-1739 között épült
épületszárny csatlakozásának legösszetettebb tetőszakasz felújítása valósult meg. A felújítás III. üteme közel 25 millió
forintba került, amelynek forrása az EMMI 10 millió forintos (EGYH-EOR-17-EPER-0263) és a fenntartó 15 millió forintos
támogatása. 1900-ig teljesen fűtetlen kolostori cellákban ma működő kollégiumi szobák központi fűtését biztosító
tetőtéri kazánok épp ebben a tetőrészben vannak, így a fölötte lévő tetőszakasz bonyolultabb feladatot jelentett, mint
ott, ahol az üres padlástérben kötetlenebb munkaterületen folyhatott a felújítás. A közel háromszáz év elteltével, ma az
épület használat új követelményeit kell biztosítani, így például számítógépes hálózat nélkülözhetetlen az egyetemi
hallgatók életében, de a modern kor követelménye a villámvédelem kiépítése is megoldásra vár. Most, hogy a tetőfelújítás
négyötöd része már elkészült, köteles gondossággal kell védeni a természeti csapások ellen is az épületet.

![](http://127.0.0.1:8080/src/pictures/feluj/oldPics/palyazat%203.webp)

A majd száz méter hosszú szárny déli végén még ezt követően kell majd, a tetőszerkezet felújítását, új cserépfedését
elkészíteni az V. ütemben. Az egyre szélsőségesebb viharok villámkárai arra figyelmeztetnek, hogy a soron következő
ütemben ezt a védelmet kell megvalósítani. A korábbi felújítási ütemekben a kolostor belső udvarát – a kvadrumot –
körbezáró épületszárnyak tetőfelújítása is elkészült, így a villámvédelem – a pécsi püspökség Szent Ferenc Plébánia
templom tornyával és a templom tetőzetével egy épületkomplexumot alkotó (volt kolostor) kollégium épületegyüttes védelmi
rendszerét – költségmegosztás szerinti – kell soron következő feladatként megvalósítani. E munka eredményeként Pécs
város látképében is meghatározó értékű épületegyüttes felújítása tovább őrzi a város történelmi múltjának kiemelt
értékét. Nem feledve azt, hogy a ferencesek itt már – közvetlenül a tatár-dúlás után - 1248-ban megtelepedtek és
építették meg a Provincia Hungariae nyolc kusztódiája sorában ötödikként a pécsi kolostor, majd 1301-ben – ma
alapfalaiban a templom előtt látható – ősi templomot. A hajdani fiatal ferences szerzetes kollégiumát – a Collegium
Seraphicumot – nevében őrzi a mai egyetemi és főiskolai kollégium.

![](src/pictures/feluj/oldPics/EMMI%20logo.webp)

támogatásával valósul meg a PÉCS COLLEGIUM SERAPHICUM Egyetemi és Főiskolai Kollégium tetőszerkezetének felújítása.

2017.

Egyházi épített örökség támogatása, EGYH-EOR-17-EPER-0263.

Építtető:
COLLEGIUM SERAPHICUM Egyetemi és Főiskolai Kollégium

Kivitelező:
Pécsi Építő és Tatarozó Zrt.
7621 Pécs, Tímár u. 23.

Felelős műszaki vezető:
Wéber Árpád
MV-Ép/AM-MÉK-02-01383

#### 2015. november 27.

### A Collegium Seraphicum Egyetemi és Főiskolai Kollégium Épületenergetikai Fejlesztése

Kedvezményezett neve: Magyarok Nagyasszonya Ferences Rendtartomány
Projekt címe: A Collegium Seraphicum Egyetemi és Főiskolai Kollégium épületenergetikai fejlesztése
Támogatás összege: 62 955 450 Ft
A támogatás mértéke: 100%
A projekt kódszáma: KEOP-5.7.0/15-2015-0208

A KEOP-2015-5.7.0 kódszámú, „Középületek kiemelt jelentőségű épületenergetikai fejlesztése” című pályázati kiíráshoz
igazodva lehetőség nyílt a Rendtartomány épületeinek felújítására.
A Magyarok Nagyasszonya Ferences Rendtartomány célul tűzte ki, hogy a fenntartásában lévő épületeit az
energiahatékonyság optimalizálása érdekében a kor követelményeinek megfelelően felújítsa, ezzel is csökkentve az
üzemeltetési költségeket. A Collegium Seraphicum fejlesztése az épületenergetikai korszerűsítésére irányul, elsősorban
nyílászáró cserét és szigetelési munkálatokat takar. Az épület műemléki védettség alatt áll.

A tárgyi épületenergetikai fejlesztés a Széchenyi terv keretében az épület külső nyílászáróinak energia-megtakarítást
eredményező cseréje valósul meg 259,5 m2-en, valamint a padlásfödém hőszigetelése 1780 m2-en.

A projekt célja, hogy a fenntartási költségek csökkenthetőek legyenek, valamint az üzemeltetés feltételei hatékonyabbá
váljanak. A kivitelezés gyors, egyidejű végrehajtására elengedhetetlenül szükség van, mivel a projektben résztvevő
épület oktatási tevékenységet lát el.

A beruházás tervezett befejezése: 2015. november 30.

#### 2015. április 8.

### Megújult a pécsi kolostor tetőszerkezetének egy része

Pécsi kolostor tetőszerkezet felújítása 01Pécs egyik nevezetes barokk épületegyüttese a Ferences templom és kolostor,
amely – mint minden műemlék –, folyamatos felújításra szorul. Most az Emberi Erőforrás Támogatáskezelő Egyházi és
Nemzetiségi Támogatások Igazgatósága, a Pécsi Püspökség és a Ferences Rendtartomány anyagi segítségével a rendház
tetőszerkezetének egy része született újjá. A kolostor jelenleg Collegium Seraphicum néven száz Pécsett tanuló
egyetemista otthona.

![](src/pictures/feluj/oldPics/Tetofelujitas%2001.webp)

Pécsi kolostor tetőszerkezet felújítása 04A közel 300 éves, vörösfenyőből épített ácsszerkezet egyes elemeit az idő
vasfoga tönkre tette. Esővíz okozta beázások helyein korhadás, a faszerkezetet károsító gombák, rovarok az egyes
szerkezeti elemek cseréjét követelte. Közel 50 köbméter új vörösfenyő beépítésére került sor. Sok helyen az ács-szekerce
„bárdolása” segítette eltávolítani a beteg részeket. A hajdani ácsmesterek hozzáértésével készült remekmű műemléki
védelem alatt áll. Abban az időben nem használtak sem szeget, sem fém kapcsokat, csupán kovácsoltvas pántokkal
függesztették föl az oszlopokat, hogy tehermentesítsék a tíz méter hosszat is meghaladó, kétaraszos keresztmetszetű
gerendákat. Keményfa csapokkal rögzítették a fa-kötéseket, csapolásokat.

![](src/pictures/feluj/oldPics/Tetofelujitas%2004.webp)

Pécsi kolostor tetőszerkezet felújítása 03A régi, tönkrement öreg cserepeket új, hódfarkú cserépre cserélték. Az 1500 nm
tető-felületen, közel 50 ezer cserepet építettek be. Az ötvözött, előpatinázott horganylemez ereszcsatorna és egyéb
fémszerkezet tartós megoldást biztosít. Visszaállították a hajdani terménybeadót, megőrizték a barokk kori kéményeket,
gondosan megóvták – ahol csak lehetett – a hajdani ácsmesterek alkotását, keze munkáját.

![](src/pictures/feluj/oldPics/Tetofelujitas%2002.webp)

Pécsi kolostor tetőszerkezet felújítása 02 A tetőfelújítás az Emberi Erőforrás Támogatáskezelő Egyházi és Nemzetiségi
Támogatások Igazgatósága, a Pécsi Püspökség és a Magyarok Nagyasszonya Ferences Rendtartomány anyagi támogatásával, a
Pécsi Építő és Tatarozó Zrt. valamint a TAKESZ Ács, Állványozó Kft., a Stang Bádogos Kft., a Dachmeister és a VETU Kft.
közreműködésével készült. Az építésztervező Kauser Tibor, a statikus- és faanyagvédelmi tervező Rabb Péter, a
Kormányhivatal műemléki felügyelője Bogosné Goldfinger Zita. Műszaki ellenőr: Harsányi István, a ferences rendtartomány
főépítésze. A teljes épületegyüttes tetőszerkezetének 40%-a készült el, anyagi fedezet hiányában a folytatás, a teljes
tető felújításának befejezése, még várat magára.

![](src/pictures/feluj/oldPics/Miniszteriumi%20plakat.webp)