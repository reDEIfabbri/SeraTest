![](Arculati_Elemek/Logo/logo-long.png)

<details>
	<summary><h2>Menü</h2></summary>
- [Kezdőlap](/mobile_version.html)
- [Rólunk](/rolunk.html)
- [Programok](/programok.html)
- [Szakmai nap](/SzakmaiNap.html)
- [Felvételi](/Felveteli.html)
- [Galéria](/Galeria.html)
- [Dokumentumok](/dokumentumok.html)
- [DiákBizottság](/DB.html)
- [Felújítások](/felujitasok.html)
</details>

# Szakmai nap

### 2025.04.06.

A Szakmai nap a szakkolllégiumnak egy olyan esemény a szakkollégium életében, mikor is minden itt lakó meg
csillogtattathatja az eddig szerzett tudását. Valaki a TDK vagy szakdolgozat témáját hozza rövid bemutatóra, valaki
edukál, és akad olyan is, ki csak fun-fact-ekkel provokálja a hallgatóság szürkeállományát.
Az alábbiakban a legutóbbi év előadóit és témáit mutatnánk be röviden a kedves olvasónak!

## LÉVŐ - Kisdiplom Munka

<details>
	<summary>Gyenese Anna - Grafikusművész</summary>
	![](src/pictures/szaknap/2425/1_Gyenese_Anna_Slide.jpg)
 Kisdiploma munkám egy képregény, ami a mesés keleten játszódik: ebben a 32 oldalas “pilot” kiadványban, melyet a jövőben további kötetekkel szeretnék folytatni, bepillantást nyerhetünk egy elképzelt birodalomba, amit csak a halott sivatag vesz körül: ez az egyetlen, ami él, ami van: LÉVŐ.
</details>

## A Point of Care Ultrahang vizsgálata

<details>
	<summary>Böhm Kristóf - Mentőtiszt</summary>
	![](src/pictures/szaknap/2425/2_B%C3%B6hm_Krist%C3%B3f_Slide.jpg)
 Előadásomban a Point of Care ultranhangot mutattam be, mint jelentős diagnosztikus előrelépés az egészségügyben. Továbbá a hallgatóság betekintést nyerhetett kutatási témámba is, mely ezen eszköz használatának oktatási lehetőségeivel foglalkozik. Szó esett az eszköz előnyeiről, diagnosztikus pontosságáról, elméleti, illetve gyakorlati oktatásáról. Bízom benne, hogy a jövőben újabb kutatási eredményekkel szolgálhatok a témában.
</details>

## Finnugor nyelv-e a Magyar?

<details>
	<summary>Pazicska Dóra - Földrajz; magyar nyelv és -irodalom szakos tanár</summary>
	![](src/pictures/szaknap/2425/3_Pazicska_D%C3%B3ra_Slide.jpg)
 Előadásom célja az volt, hogy különböző nyelvészeti módszerekkel (hangtani egyezések, hangváltozások megfigyelése) bebizonyítsam azt a nyelvészeti tényt, miszerint a magyar az uráli nyelvcsaládba, ezen belül is a finnugor ághoz tartozik. Az előadás első részében szó esett az ősi szókészlet fogalmáról és tartalmáról. A bizonyítás során a finn és magyar mássalhangzó rendszereket hasonlítottuk össze. A végső cél az volt, hogy bebizonyítsuk a társadalmunkban elterjedt tévhitek hamisságát anyanyelvünk eredetéről.
</details>

## Drogpolitika Magyarországon

<details>
	<summary>Böhm Patrik - Jogász</summary>
	![](src/pictures/szaknap/2425/4_B%C3%B6hm_Patrik_Slide.jpg)
 Előadásomban a hazai kábítószerrel kapcsolatos szabályozást vizsgáltam meg. Rövid történeti kitekintést követően a jelenkor drogpolitikáját ismertettem a jelenlévők számára. Előadásom végén kitértem a lehetséges jövőre, már ami a jogszabályi környezetet illeti.
</details>

## Kiberbiztonság

<details>
	<summary>Kovács Mihály - Mérnökinformatikus</summary>
	![](src/pictures/szaknap/2425/5_Kov%C3%A1cs_Mih%C3%A1ly_Slide.jpg)
 Jelen korunk egyik jellegzetes problémája a virtuális és a tapintható valóságok szétválaszthatatlansága. Mindennapivá vált számunkra, hogy az emberiség kollektív tudása már nem a kisujjunkban lakozék, hanem a zsebünkben. Na de mi van azokkal a kevésbé publikusnak szánt, de mégis ugyanazon eszközön tárolt információkkal? Előadásomban megpróbáltam körbejárni ezen információk típusait, miben létét és hogy milyen feltételeket kell szabnunk ahhoz, hogy biztonságban tudhassuk őket…
</details>

## Téridő topológiájának és alapfogalmainak bemutatása középiskolai szakkör keretében

<details>
	<summary>Peilert Soma - Fizika-matematika tanár</summary>
	![](src/pictures/szaknap/2425/6_Peilert_Soma_Slide.jpg)
 Az általános relativitáselmélet és az ahhoz kapcsolódó témák, mint például a fekete lyukak, ősrobbanás nem jelennek meg a középiskolai fizika órákon, viszont a diákokat leginkább pont ezek izgatják. Az OTDK keretében középiskolás diákoknak állítottam össze egy anyagot és tartottam egy öt alkalmas szakkört. Ezeken az alkalmakon a bonyolult analízist topológiai szemlélettel pótoltuk, ami a vizuális megközelítést segítette. Az előadás a szakkörön elhangzottakat és annak pedagógiai részleteit foglalja össze.
</details>

## „REJTETT HANGOK” - A magyarországi német kisebbség védelme

<details>
	<summary>Folkmann-Papp Petra - Jogász</summary>
	![](src/pictures/szaknap/2425/7_Folkmann-Papp_Petra_Slide.jpg)
 Folkmann-Papp Petra, a Pécsi Tudományegyetem negyedéves jogász szakos hallgatója vagyok. Előadásomban a magyarországi német közösség kulturális öröksége, nyelve, hagyományai megőrzése mellett a jogi helyzetüket is bemutattam: kitértem a vonatkozó hazai és uniós jogszabályokra, gyakorlati problémákra és esettanulmányokra is. Német nemzetiségűként ez a téma számomra nemcsak szakmai, hanem személyes jelentőséggel is bír – hiszem, hogy a kisebbségek jogainak védelme hozzájárul a társadalmi sokszínűség és tolerancia erősítéséhez.
</details>

## Miért több egy historia domus, mint egy egyháztörténeti forrás?

<details>
	<summary>Ocskay Flóra Anna - Történelem</summary>
	![](src/pictures/szaknap/2425/8_Ocskay_Fl%C3%B3ra_Slide.jpg)
 Az I. Szakkollégiumi szaknapon a "Miért több egy historia domus, mint egy egyháztörténeti forrás?" című előadásomat adtam elő. Ezzel a történelmet szerettem volna népszerűsíteni, valamint ennek a különleges egyházi forrásnak a sokrétűségét bemutatni. Szó volt többek között magáról a historia domusról, a keletkezési helyéről és idejéről (Kesztölc;1919 – 1945), valamint a sokszínű felhasználási lehetőségekről. Kiváló alkalomnak találtam ezt a délutánt arra, hogy mások érdeklődési területeibe is bekapcsolódhassam és gyakorolhassak én is.
</details>